+++
date = "2003-08-20 04:23:03"
author = ""
title = "L'aniversari d'Obokaman"
slug = "laniversari-dobokaman-92"
tags = [ "pensamientos" ]
+++
<p>Queden tan sols uns pocs dies per què 
                                obokaman.com compleixi un any com a weblog (feia 
                                força temps que el domini estava online, 
                                però entendràs que no em sentís 
                                gaire orgullós d'una cosa com <a target="_blank" href="http://www.geocities.com/obokaman">aquesta</a>. 
                                ^_^U ) I diuen que aquests són moments 
                                per detindre's i fer balanç, per veure 
                                fins a on volíem arribar i què és 
                                el que realment hem aconseguit, plantejar-se un 
                                redisseny, un canvi d'orientació... I això 
                                ho faig al missatge nº 92, el que ens ve 
                                a dir que més o menys he escrit un post 
                                cada 4 dies. Crec que no està gens malament, 
                                donades les meves pretensions inicials... </p><p>El diari col·lectiu d'obokaman va veure 
                                la llum a finals d'Agost del 2002, tot i que al 
                                principi en tenia ben poc, de col·lectiu: 
                                com a molt les participacions en forma de comentaris 
                                als missatges. Va sorgir en un moment en que confluïen 
                                diversos motius ben diferents: en el plànol 
                                personal tenia força merda al pap que no 
                                sabia ben bé com buidar, després 
                                havia estat tot l'agost treballant en el disseny 
                                i la programació de diverses webs, i passava 
                                força hores pillat a la x@rxa, llegint 
                                manuals i intentant ficar-me amb un nou llenguatge 
                                de programació, el PHP. Per una d'aquelles 
                                casualitats de la vida, vaig anar a parar a la 
                                pàgina de la <a target="_blank" href="http://www.poesiamalvada.com">Mer, 
                                Poesía Malvada</a> de mans d'un company 
                                de jocs de l'IRC, i em va enganxar. Un blog. Allà 
                                hi dibuixava, hi escrivia, hi desvariava, recitava, 
                                plorava... d'una manera natural, personal i espontània. 
                                A partir d'allà vaig començar a 
                                rebotar d'un blog a un altre i vaig veure que 
                                hi havia com una mena de 'moviment weblogger' 
                                i que, tot i basar-se en esquemes similars, la 
                                variabilitat era increïble. Cadascú 
                                li donava un toc diferencial al seu blog. Tot 
                                i que la temàtica dominant era la personal, 
                                hi havia weblogs sobre tecnologia, sobre programació, 
                                que tractaven temes de disseny, humorístics, 
                                poti-potis una mica de tot... I amb una característica 
                                en comú: els seus responsables les actualitzaven 
                                periòdicament en forma de missatges ordenats 
                                de manera cronològica i es podien efectuar 
                                recerques als seus arxius d'informació. 
                              </p>
                              <p>Així doncs, em vaig engrescar i vaig decidir 
                                tirar endevant la idea que em rondava pel cap, 
                                i que totes aquestes pàgines van acabar 
                                de perfilar. Volia, com tot principiant, que a 
                                la pàgina hi haguès una mica de 
                                tot: música, dibuixos, fotografíes, 
                                textos, notícies, fòrums, xats, 
                                una ràdio online... i que la gent poguès 
                                participar a totes elles: la participació 
                                col·lectiva era una cosa que havia trobat 
                                a faltar a la majoria dels weblogs que visitava. 
                                Poc a poc em vaig adonar que tot allò era 
                                molt maco, però que sense una orientació 
                                clara i concreta, i tambè per la meva limitació 
                                en quant a coneixements, allò no funcionaria 
                                de cap manera, així que vaig decidir fer 
                                les coses com sempre ens adonem que les hauriem 
                                d'haver fet un cop ja portem massa feina feta... 
                                poc a poc. El <a target="_blank" href="miasdet.php?id=1">primer 
                                missatge</a> es publicava el 25 d'Agost, utilitzant 
                                l'aleshores precari sistema de gestió de 
                                continguts, que crec que ni tan sols preveia l'us 
                                de comentaris. A partir d'allà ja va ser 
                                xino xano, segons anava aprenent coses noves sobre 
                                el funcionament de PHP i altres moneries. La ràdio 
                                va funcionar durant una bona temporada, va aparèixer 
                                el Bloc de Notes a partir de la idea del <a target="_blank" href="http://www.mensajeitor.tk">Mensajeitor</a>, 
                                la secció de fotos amb alguns fons de pantalla... 
                                I la pàgina va començar a prendre 
                                vida. Mai no va tenir (ni té :D) una afluència 
                                massiva de visites, de fet mai no l'he buscada 
                                tampoc, però quan de tant en tant queia 
                                un comentari o un missatge al bloc, òstia, 
                                doncs em feia una il·lusió tremenda. 
                                Empès per aquests vaig acabar de tirar 
                                endevant tota la part de participació col·lectiva 
                                que tindria la pàgina, que al cap i a la 
                                fi era la que donava nom a la web: <a target="_blank" href="tuyas,php">el 
                                diari col·lectiu</a>. El van seguir <a target="_blank" href="/oekaki/">l'oekaki</a> 
                                (un tauler per dibuixar online) i el <a target="_blank" href="suyas.php">lector 
                                de blogs</a> (una aplicació pròpia 
                                que permet llegir els darrers missatges de diversos 
                                blogs). Finalment, les darreres actualizacions 
                                de la web que hi ha hagut han tingut a veure amb 
                                la fotografia: per una banda, el fet de que es 
                                puguin afegir fotos als missatges del diari col·lectiu 
                                i la renovació de la <a target="_blank" href="/fotos/">secció 
                                de fotografíes</a> de la web (per fi he 
                                aconseguit muntar un àlbum en condicions!)</p>
                              <p>I així arribem a la versió actual 
                                d'obokaman.com, no gaire diferent visualment d'aquella 
                                primera edició del 25 d'Agost del 2003, 
                                però força més treballada 
                                i &quot;útil&quot;. I és això 
                                tot? Doncs no, la veritat és que això 
                                només ha estat un repàs a la part 
                                més técnica de l'assumpte, que possiblement 
                                sigui la menys important... Darrera de tot això 
                                hi queden centenars de records, de nits en vela 
                                i llàgrimes amb música al costat 
                                del teclat, de llargues esperes sense fí, 
                                de retrobaments, de paraules d'amor i de desamor, 
                                de capsetes de lletres que he guardat darrera 
                                de la teva pantalla, de sentiments embotellats 
                                sense conservants, i de gent molt interessant 
                                que he pogut conèixer a través de 
                                la web (gràcies pels moments i els pensaments 
                                compartits, a la efímera, l'^andra^, el 
                                Pisuke, el Dies, Caleidos, Morgana, en Jose Miguel, 
                                el Lunatico, caminss, cuac!... i a tots els altres 
                                que dec oblidar de ben segur. Als que us veig 
                                en persona tambè gràcies per passar-vos 
                                per la versió on-line de l'Albert. :D Les 
                                gràcies pels bons moments que compartim 
                                ja us les dono en viu sempre que puc.)</p>
                              <p>Ara puc dir que he aconseguit el que buscava 
                                amb la pàgina: crear una via d'escapament 
                                mental virtual per les meves inquietuds i posar 
                                en pràctica els coneixements tècnics 
                                que vaig adquirint sobre programació i 
                                disseny web. Què passarà a partir 
                                d'ara? En què es convertirà obokaman.com? 
                                Deixaré d'escriure poc a poc fins a deixar 
                                de costat la web com sembla ser que estan predestinades 
                                la majoria d'aquestes webs que durant una època 
                                semblaven sortir com bolets? No ho sé pas. 
                                Ara possiblement tinc menys temps per dedicar-li, 
                                però mentre em segueixi aportant coses 
                                noves i interessants de ben segur que no la deixaré 
                                de banda, així que possiblement queda corda 
                                per estona. </p>
                              <p align="center"><a href="traducir.php"><strong>Recuerda 
                                que puedes traducir el mensaje desde aqui.</strong></a></p>