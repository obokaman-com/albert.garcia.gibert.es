+++
date = "2004-12-10 22:42:53"
author = ""
title = "El rellotge del futur"
slug = "rellotge-futur-434"
tags = [ "tecnología" ]
+++
<p>Arribo, a traves d'<a href="http://www.minid.net/archivos/categorias/diseno_industrial/relojes_digitales_segun_philippe_starck_sarck_digital.php" target="_blank">una nota de mini-d</a>, a la web de <a href="http://www.fossil.com/" target="_blank">Fossil</a>, una empresa nordamericana que fabrica rellotges i altres accessoris del més <em>fashion</em>. Al missatge, en <a href="http://www.minid.net" target="_blank">mini-d</a> parla d'<a href="http://www.igraff.com/?itemid=138" target="_blank">un rellotge</a> d'aquesta companyia amb un disseny signat per en <a href="http://www.philippe-starck.com/" target="_blank">Philippe Stark</a>, de qui ja n'havia sentit a parlar per l'innovador disseny d'uns <a href="http://www.microsoft.com/hardware/mouseandkeyboard/productdetails.aspx?pid=027" target="_blank">nous ratolins de Microsoft</a>. Encuriosit, m'he posat a tafanejar la resta de productes que ofereixen a la web, i m'he quedat especialment encantat amb aquesta sèrie de rellotges que us ensenyo. Els <a href="http://www.fossil.com/jump.jsp?itemID=964&amp;itemType=CATEGORY" target="_blank">Wrist Net</a>.</p><p>El que em faltava per veure: un rellotge multimèdia. Com podeu veure a les imatges, es tracta d'un rellotge de pulsera amb un LCD customitzable i que pot rebre informació sobre esports, notícies, meteorología ... a través del sistema <a href="http://direct.msn.com/default.aspx" target="_blank">MSN Direct</a>, un sistema de transmissió de dades a través d'ones FM que actualment només està actiu als EUA i a Canadà. Fins i tot permet rebre missatges del teu compte de MSN Messenger o sincronitzar agenda i bústia amb l'Outlook! Al·lucinant. Si, tu segurament pensaràs: "Quina bejenada!", però a mi aquestes coses em superen. Serà el rellotge del futur?</p>
		<p>Em fa pensar en una conversa que algun cop ha sortit entre amics: si tinguessis la possibilitat de viatjar en el temps, a on aniries? Si bé la majoria d'ells senten una curiositat inmensa per certs moments històrics del passat, a mi el que m'apassionaria seria poder fer una ullada a un dia qualsevol de una ciutat cosmopolita qualsevol d'aqui a 50 anys. Com serà el centre de Barcelona el 2054? I la gent? I els cotxes? I els rellotges!?! (jejeje) Com viuran? Hauran encertat les propostes futuristes de pel·lícules com ara "Intel·ligència Artificial", "Minority Report" o "Yo, Robot"? O les previsions es quedaran curtes, com en altres moltes ocasions _ahir mateix reparava en això veient de nou "Desafio Total". En menys de 15 anys ja s'han superat molts dels avenços que la pel·lícula proposava per un futur llunyà: arribaven a Mart, però tenien televisor de tub al saló, i uns GPS de dos pams_. </p>
		<p>I tu, què faries? Espiaries a Napoleó o provaries d'esbrinar si els teus besnets han hagut de demanar una hipoteca de 250 anys per pagar el pis? </p>