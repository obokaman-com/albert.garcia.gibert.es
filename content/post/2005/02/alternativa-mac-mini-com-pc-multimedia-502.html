+++
date = "2005-02-07 11:30:37"
author = ""
title = "Alternativa a Mac Mini com a PC Multimedia"
slug = "alternativa-mac-mini-com-pc-multimedia-502"
tags = [ "tecnología" ]
+++
<p>En alguna altra ocasió he deixat algun comentari sobre com de vegades la gent tendeix a idealitzar els productes de la marca de la pometa, quan ni per preu ni per característiques ni per innovació, son les millors opcions. Molts cops la excusa del disseny atractiu i elegant és l'escut final d'aquests afèrrims defensors Mackeros, però aquest cop ni aquest argument serviria.</p>
		    <p>Cada cop més es difón el concepte dels PCs multimedia, ordinadors de saló, barebones... servidors d'anar per casa, vaja. Petits ordinadors que estiguin continuament connectats a la xarxa  i que permetin enmagatzemar informació com ara música, videos, imatges i altres tipus de documents en general per difondre'ls a la resta d'estacions de treball, al televisor o l'equip d'audio, o fins i tot per als més <em>geeks</em>(frikis, per entendren's), tenir capacitats de servidor web, ftp, etc... I tot això, presentat, és clar, en un aparell que reuneixi unes mides i una estètica adecuada per conviure amb la resta d'electrodomèstics del saló, i no dins d'una caixa de PC enorme, rectangular, metàl·lica i freda. Aquests tipus d'aparells estan preparats per complementar  una petita xarxa o ser controlats des d'algun ordinador principal ja instal·lat, no són funcionals per sí mateixos. Es presenten amb un equipament perifèric mínim o inexistent: ni pantalla, ni mouse, ni teclat... Només una petita caixeta llesta per desembalar i connectar.</p><p>És en aquest context en el que apareixen propostes com el recent Mac Mini, una opció bastant econòmica de la gent d'Apple. Tot i que el Mac Mini, de fet, sí que pot utilitzar-se com un ordinador de sobretaula normal i corrent, si comptem que per funcinar com a tal caldria fer-li una ampliació de memòria, comprar la corresponent pantalla, teclat, ratolins, afegir-li una unitat gravadora (només disposa d'una ranura lectora de DVD), etc... el preu inicial de 499€ puja considerablement, fins el punt de fer més adients altres opcions. Ara, com a tal, com a barebone, PC de saló, mini-servidor... llavors sí que li trobo sentit.</p>
		    <p>I és aqui on podria semblar que han inventat alguna cosa genial i innovadora, però... resulta que s'ens escapen propostes provinents de l'altre costat del globus. El contrapunt al servidor casolà _  amb algun valor afegit que tot seguit veuràs _ ens ve de la mà d'uns coreans que anuncien un producte anomenat &quot;<a href="http://www.wisegiga.com/" target="_blank">WiseGiga</a>&quot;. Aquest petit servidor amb forma de formatge ofereix capacitats més que prometedores. A més de disposar de 200Gb d'enmagatzemament, funciona com a, prepara't:</p>
		    <ul>
		      <li>Servidor d'Arxius Linux, Windows &amp; Mac</li>
              <li>Servidor Web</li>
	          <li>Servidor de Correu </li>
	          <li>Servidor FTP</li>
              <li>Servidor DHCP</li>
	          <li>Administració per Panell Web, Telnet, SSH...</li>
              <li>Incorpora un Switch 10/100Mb amb 4 ports i pot funcionar com a porta d'enllaç cap a un router.</li>
              <li>Disposen tambè d'una versió amb connectivitat Wireless. </li>
        </ul>
		    <div align="center"><img width="300" src="http://www.wisegiga.com/img/100s_menu01_pi.gif" class="fotobonita" /></div>
		    <p>Sembla que encara no es distribueix de manera genèrica a Europa i Amèrica, tot i que LG ha començat a fer algunes proves amb proveïdors de material informàtic d'aquí. De fet, a la feina hem tingut la sort de provar-ne un. Ja no només a nivell particular, si no ja en l'àmbit professional, el WiseGiga ofereix amplies possibilitats pensant en, per exemple, aplicacions web preparades per Intranets. Amb aquest aparell de baix cost es podrien muntar solucions &quot;Plug&amp;Play&quot; llestes per instal·lar a la xarxa del client. Arribes, li enxufes al rac de comunicacions i apa, a còrrer! El servidor web amb l'aplicació que els has preparat ja és accesible des de qualsevol ordinador de la seva xarxa, sigui obtenint la IP del servidor DHCP ja instalat o fent ell mateix de servidor d'IPs. Només falten alguns detalls que suposo que solucionaran quan comercialitzin el producte a gran escala, com el tema de la memòria RAM, limitada per ara a 64Mb. Tot i així ha estat suficient fins ara per totes les aplicacions web que hi hem fet funcionar, fins i tot un indexador d'arxius gestionant 350.000 registres i els corresponents documents dins d'una Intranet. Caldrà estar a l'aguait del que fan aquests coreans. </p>